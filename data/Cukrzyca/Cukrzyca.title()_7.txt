Sprawdź cukrzycę - bezpłatne badanie przesiewowe w kierunku cukrzycy typu 1 dla dzieci
1 sierpnia na Śląsku rusza bezpłatne badanie przesiewowe w kierunku cukrzycy typu 1 dla dzieci w wieku 2–18 lat. Badanie prowadzone jest przez Klinikę Diabetologii Dziecięcej i Medycyny Stylu Życia Śląskiego Uniwersytetu Medycznego w Katowicach, we współpracy z placówkami w Chorzowie oraz Rudzie Śląskiej.
Projekt jest prowadzony w ramach europejskiej inicjatywy EDENT1FI (European action for the Diagnosis of Early Non-clinical Type 1 diabetes For Disease Interception), której celem jest wczesne wykrycie cukrzycy typu 1 u dzieci, jeszcze przed pojawieniem się objawów. Dzięki temu możliwe jest zmniejszenie ryzyka wystąpienia ciężkich powikłań przy rozpoznaniu choroby takich jak cukrzycowa kwasica ketonowa oraz zapewnienie jak najlepszej opieki dzieciom i ich rodzinom.
Cukrzyca typu 1 często rozwija się podstępnie, a jej początek może być nagły i gwałtowny, dlatego wczesne wykrycie choroby umożliwia szybsze wdrożenie odpowiednich działań.
Formularz zgłoszeniowy dostępny jest na stronie: sprawdzcukrzyce.sum.edu.pl
Po jego wypełnieniu personel skontaktuje się z rodzicem w celu umówienia terminu badania.
Poniżej rozmowa prof. Przemysławy Jarosz Chobot z Magdaleną Małachowską, członkinią rad pacjenckich w międzynarodowych programach przesiewowych CT1.
Materiały promocyjne
Profil na Instagramie: edent1fi_sum